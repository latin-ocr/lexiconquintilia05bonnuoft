X

excerpta, ex quo primum eorum quoque Spaldingius uti
coepisset, omittenda fuerunt, sed porro aliquanto longius
conferenda, quandoquidem ille, cum initio Quintilianum
ad Guelferbytaui et Gothani fidem recensere instituisset‚'
etiam cognitis melioribus rei criticae subsidiis, hunc tamen
quasi vetustae familiaritati honorem habuit, ut advenas non
statim pleno, quemadmodum merebantur, amicitiae jure
reciperet. Itaque factum videtur, ut, cum Guelferbytani et
Gothani varietates religiosa quadam cura enotare pergeret,
minus diligens in commemorandis Turicensis et F lorentini
quamquam longe graviorum librorum, scripturis esset. Cf.

quae ad VHI, 1 , 16 notavimus.

Atque in hac tota re saepe mihi accidit, ut viri do-
ctissimi cum ingenium et industriam admirarer, tum fortuss
nam conquererer, quod ille, quo non fere quisquam studio
doctrinaque paratior ad Quintilianum recensendum accessit,
minus plenum laboris sui fructum, certe praesentem, tulit.
Nam initio cum fidem suam infidelibus quibusdam ducibus,
vetustis editionibus, obstrinxisset, nec haberet nisi paucos
manuscriptos eosque deterioris ordinis, tamen sola mentis
intentione usus saepissime verum invenit, sed non minus
saepe, dum conjecturas laboriose ad illorum ludibria scri-
pturae instituit, operam perdidit, fructuque laboris jucun—
dissimo caruit eo, ut totum sui scriptoris textum ad eam,
quam expetebat, constantiae ac veritatis formam exactum
rideret. Verum progrediente opere magis magisque istis
falsae religionis impedimentis sese exsolvit, liberiusque
copiis suis non jam ad opinandum quale quidque videretur
sortasse fuisse, sed ad tollendam priorum aut levitatem

aut negligentiam uti coepit. Apparet etiam, invenisse eum

