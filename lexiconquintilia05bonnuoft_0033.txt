XXVH

sura, abjiciat falsa et mox inter ultima impedimenta edi·
tionum removenda. Qualem Ed. Bonnellum non speramus
fore, sed confidimus et esse cognovimus. Itaque nemo
tarditatem operis incuset, jam per quinquennium extracti,
sed nunc propemodum ad umbilicum adducti. Nam cum
optima quaeque diutissime crescant, tum rarissima est
illa hominum felicitas, quibus uni litterarum generi as-
sidere liceat, nec fere quibus maxime velimus et opus
sit contingit. ¹

Sed ego praeterea hoc voluntati viri honestissimi, qui
hanc editionem redemit, dandum putavi, ut textum
Spaldingianum ad fidem codicum manuscriptorum recens
collatorum denuo accurate exigerem, eique singulari volumine
, describendum traderem. Verebatur enim ille non sine causa,
ne pro more saeculi in suam quasi possessionem statim
manus alienae involarent, et in quo sibi sevisse arbitraretur,
alii messem facerent. Neque non mihi hoc videbatur recte
institui, ut, quicquid hac nova cura profecisset Quintilianus,
manifestius fieret et in brevi conspectu pateret, neve diu-
tius eorum usibus, qui praestantissimam veterum artem sine

critico apparatu cognoscere cuperent, negaretur.

Haec igitur hactenus. Quae cum ante complures rnen·
ses scripsissem, dum typis liber describitur, animus vehe-
menter ictus est mortibus eorum, quas in hujus ipsius
prooemii initio commemoravi, Phil. Buttmanni senis et F rid.
Sanderi vixdum juvenis. Neque pium videtur discedere ab
hoc toto labore Quintilianeo, priusquam bene ilh‘s precati
simus, Viris et ingeniosissimis et integerrimis, et nostri
laboris dum licebat sociis, alteri olim magistro, alteri disci-

