XXVI

editori excerpere libuit, sed absoluti omnium verborum et
locutionum extant: sicut adhuc in egregio lexico Forcelli-
niano dolui Quintiliani et Taciti, adde etiam Curtii men-
tionem mancam esse et imperfectam, omninoque argenteae,
quae dicitur, aetatis sermonem parum recte explicatum.
Et de Curtio quidem nou miror, quem adhuc plerique quo
loco haberent dubitarunt, et cujus textum nondum certis
et velut suis vestigiis consistere, quamvis fateri nollent,
suspicati tamen sunt: sed Quintiliano et Tacito haud dubie
sola indicum exilitas nocuit. Quid vero qnod ne dolen-
dum quidem videtur, adhuc neminem in lexico Quintilia-
neo conficiendo elaborasse, quoniam nunc facile cuivis
patebit, quem illi nobis Quintiliani sermonem commenda-
turi fuissent, eum a vero et accurato mirum quantum
abhorrere, et corrigendi laborem etiam molestiorem futu·
rum fuisse quam de integro faciendi? Nam cum hoc
primum Spaldingii cura et diligentia effectum esset, ¹ut
textus Quintilianeus ab editorum veterum levitate et mu-
tandi licentia, recentiorum aut negligentia aut falsa reli-
gione in tuenda ista quasi jam sacrata antiquitate, ad
solam codicum mss. tamquam locupletiorum testium aucto-
ritatem revocari coepisset3 qua re inumeri errores, quam-
quam leviores, sed errores tamen, sublati sunt: nunc
demum inventis et prolatis praestantissimis emendationis
fontibus textus verborum eam consequetur firmitatem, ut
tuto possit in plenos indices et mox in lexicorum horrea
transferri. Quamquam, ut nunc res est, facile intelligitur,
ad nostros indices Fabianos non solum laborioso quodam
et industrio homine opus esse, sed etiam docto et rei cri-
ticae perito, qui ex ingenti variantium lectionum farragine

secundum artis et sermonis praecepta deligat vera et man-

