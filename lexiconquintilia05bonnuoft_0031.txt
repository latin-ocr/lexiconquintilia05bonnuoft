XXV

Transgrediamur ad tertium supplementorum genus,
quod constat Spaldingii annotationibus, quas ipse aut ad
marginem editorum librorum suorum, aut in chartis inter·
jectis adscripserat‚ ego fide, ‘quae in ejusmodi rebus et
auctoris memoriae et publico usui debetur, repetivi et
Spaldingiani nominis nota apposita distinxi. His adjeci
et meas animadversiones inter legendum et relegendum
nataS, et, prouti res videbatur postulare, litteris mandatas,
et excerpsi, quae ab aliis Viris doctis post obitum Spal-
dingii ad emaculandum Quintilianum excogitata comperis-
sem, imprimis quae libellis ob aliam scribendi opportuni—
tatem compositis dispersa essent. Nam ut omnes opinionum
diversitates recenserem, etiam eorum, qui peculiares edi-
tiones aut totius operis aut decimi libri sine novis codicum
manuscriptorum copiis procurassent, et variorum suffragia
inerti quadam diligentia colligerem, a me obtinere non
potui, neque postulandum videtur a Spaldingiani operis
successore.

Iudicem rerum et verborum a Spaldingio in notis et
criticis et exegeticis tractatorum ipse confeci, Quintiliani
verborum et auctorum ab eo laudatorum locupletissimum
et prorsus absolutum Ed. Bonnellus paene absolvit, singu-
lari-volumine propediem edendum. Nam quominus veterem
Gesnerianum auctum repeteremus, ut initio institueram,
deterruit nos justissimus haud dubie metus, ne quid
imperfectum proderemus, quodque litterarum Latinarum
studiosis parum satisfacturum esset. Neque enim ante tota
haec, quae nunc viget, cura lexicorum condendorum certum
effectum habere potest, quam elegantium ac politorum cujus-

que aetatis scriptorum indices, non forte collecti, uti cuique
aaz*

