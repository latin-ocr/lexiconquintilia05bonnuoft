Vl
tum mihi, tum duobus juvenibus, Frid. Sandero et Ed.
Bonnello, exhauriendum fuerit, ut ad hasce epulas instructas
litterarum Romanarum studiosos invitare possemus. Nam
magna me laboris parte industria horum virorum doctorum
levavit, quorum sanderus quidem in tribus primis libris
et quarti capite primo, Bonnellus, illius operae successor,
in alteris tribus libris usque ad sextum variantes codicum
manuscriptorum et editionum veterum scripturas plerasque
ita comPosllerunt, ut firma quasi fundamenta collocarent,
quibus ipse possem et reliqua superstruere et judicium
adjungere. Et in ea quidem re tam accurate versati sunt,
ut, cum denuo congeriem variantium lectionum cum libris
olim editis et excerptis manuscriptorum conferre instituis-
sem, pauca corrigenda vel addenda invenerim, quamvis
facile esset ut in ejusmodi negotio vel acerrima cura de-
fatigaretur. Itaque non dubito quin, quo rarior hac quidem
aetate lis bene merendi de litteris Latinis voluntas est,
omnem virorum intelligentium gratiam inituri sint, quae
longe omnium jucundissima merces est juvenum altiora

petentium.

Sed accuratius explicandum est, quid hoc Supplemen-
torum volumine novoque apparatu ad Quintilianum expo-
liendum contineatur. Et totum quidem ejus conficiendi
consilium inde profectum est, quod Spaldingius primum in
opere Fabiano recensendo et illustrando, quo longius prc-
cederet, eo plus sibi agendum proposuerat, tum quod gra-
vissima subsidia critica post primum demum alterumque
volumen editum ei obtigerant, denique quod ipsi inter
edendi moras non exigua obseruationum copia subnata erat,

quas in fine totius operis cum lectoribus communicare tellet.

